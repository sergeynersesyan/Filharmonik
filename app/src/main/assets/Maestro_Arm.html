<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html>
<head>
  <meta http-equiv="Content-Type" content="text/html; charset=utf-8">
  <meta http-equiv="Content-Style-Type" content="text/css">
  <title></title>
  <style type="text/css">
    p.p1 {margin: 10.0px 10.0px 10.0px 10.0px; text-align: center; font: 15.0px 'Arian AMU'; color: #ffffffff}
    p.p2 {margin: 10.0px 10.0px 10.0px 10.0px; text-align: justify; font: 13.0px 'Arian AMU'; color: #ffffffff}
    p.p3 {margin: 10.0px 10.0px 10.0px 10.0px; font: 13.0px 'Arian AMU'; color: #ffffffff}
    body {color: #fff}
  </style>
</head>
<body>
<p class="p1">Էդուարդ Թոփչյան</p>
<p class="p2">Էդուարդ Թոփչյանն ավարտել է Երևանի կոնսերվատորիան որպես ջութակահար: Կոնսերվատորիայում դիրիժորության դասեր է առել Օհան Դուրյանից: Որպես դիրիժոր կայացման ճանապարհին մեծ էր Սըր Ջորջ Շոլտիից, Կլաուդիո Աբբադոյից և Նելլո Սանտիից ստացված մեծարժեք խորհրդատվությունների դերը:</p>
<p class="p2">1991թ-ին ստեղծել է «Սերենադ» կամերային նվագախումբը: «Սերենադը» շատ արագ դարձավ Հայաստանի ամենահեռանկարային նվագախմբերից մեկը և շուտով, արժանանալով միջազգային մի շարք հեղինակավոր մրցույթների մրցանակների և ձայնասկավառակներ թողարկելով ճանաչված մի քանի ընկերությունների հետ, ճանաչում ստացավ նաև Եվրոպայում: Հաճախ շրջագայելով` «Սերենադը» Թոփչյանի ղեկավարությամբ Եվրոպայում հանդես է եկել շուրջ 700 հյուրախաղային համերգներով:</p>
<p class="p2">Հայաստանի ազգային ֆիլհարմոնիկ նվագախմբի հետ Թոփչյանի առաջին ելույթը կայացավ 2000թ.: Նույն տարում նա ստանձնեց նվագախմբի գեղարվեստական ղեկավարի և գլխավոր դիրիժորի պաշտոնը: Հաջողությամբ հանդես գալով Հայաստանում և արտերկրում` Թոփչյանի թե´ հիմնական նվագախմբային երկացանկի, և թե´ ժամանակակից ստեղծագործությունների մեկնաբանություններն ի սկզբանե բարձր գնահատվեցին:</p>
<p class="p2">Արդեն 2001թ. նրա գլխավորությամբ ՀԱՖՆ-ը հանդես եկավ Մոսկվայի կոնսերվատորիայի Մեծ դահլիճում, իսկ 2003թ.` Մեծ Թատրոնում` արժանանալով ունկնդիրների և երաժշտագետների բարձր գնահատանքին: Դրան հետևեցին Նյուրնբերգում, Պրահայում, Բրնոյում, Բրատիսլավայում, Փարիզում, Լիոնում, Մարսելում, Նիցայում և շատ այլ քաղաքներում ելույթները: 2008թ. Թոփչյանի գլխավորությամբ տեղի ունեցան ՀԱՖՆ-ի հյուրախաղերը Ճապոնիայում, որտեղ նվագախումբը մեծ հաջողությամբ հանդես եկավ 15 համերգներով Տոկիոյում, Օսակայում, Նիիգատայում, Նագոյայում, Համամացուում և այլ քաղաքներում: Նվագախմբի և դիրիժորի կատարողական մակարդակը բարձր գնահատվեց միջազգային մամուլի կողմից:</p>
<p class="p2">Էդուարդ Թոփչյանը ճանաչված է հատկապես լայն երկացանկով, որում նվագախմբային գործերին զուգահեռ ընդգրկված են նաև օպերային գործեր, մասնավորապես` նրա ղեկավարությամբ հնչել են «Աիդա», «Սևիլյան սափրիչը», «Թիկնոցը» «Մադամ Բաթերֆլայ» «Տուրանդոտ», «Սիմոն Բոկանեգրա»,  «Ռիգոլետո», «Պայացներ», «Օթելլո» «Եվգենի Օնեգին», իսկ արտերկրի հյուրախաղերի ընթացքում` նաև «Դոն Ժուան», «Պիկ թագուհին», «Կախարդական սրինգը», «Տուրանդոտ», «Տոսկա» և այլ օպերաները:</p>
<p class="p2">Թոփչյանի գլխավորած համերգներում հանդես են եկել համաշխարհային հռչակ վայելող արտիստներ, մասնավորապես` Պլասիդո Դոմինգոն, Պինխաս Ցուկերմանը, Ռենատո Բրուզոնը, Ջուզեպե Ջակոմինին, Սերգեյ Լարինը, Վլադիմիր Չերնովը, Վինչենցո լա Սքոլան, Ռայնա Կաբայվանսկան, Միշա Մայսկին, Նատալյա Գուտմանը, Սթիվեն Իսերլիսը, Դավիդ Գերինգասը, Յուրի Բաշմետը, Կիմ Քաշքաշյանը, Դիմուտ Պոպենը, Էմանուել Պահուդը, Թիբոր Վարգան, Ռադովան Վլատկովիչը, Սերգեյ Նակարյակովը, Բորիս Բերեզովսկին, Սերգեյ Խաչատրյանը, Ջուլյա Ֆիշերը, Իզաբել Ֆաուստը, Դայշին Կաշիմոտոն, Սերգեյ Բաբայանը, Կոնստանտին Լիֆշիցը, Ֆրանսուա-Ժոել Տիոլիեն, Պոլ Մայերը, Յանա Բուսկովան, Նարեկ Հախնազարյանը, Ալեքսեյ Լյուբիմովը, Բերնդ Գլեմզերը, Բերնար Ռինգեյսենը, Անտոն Սորոկովը, Ֆրանսուա-Ֆրեդերիկ Գին, Վահագն Պապյանը, Մարիո Բրունելլոն, Կիրիլ Գերշտեյնը, Կոլյա Բլախերը, Ալեքսանդր Չաուշյանը և շատ ուրիշներ: Թոփչյանը հանդես է եկել շուրջ 46 անվանի նվագախմբերի հետ Եվրոպայում, ԱՄՆ-ում, Ասիայում, որոնց թվում են Արքունական ֆիլհարմոնիկ նվագախումբը, Քյոլնի ֆիլհարմոնիկ նվագախումբը, Ֆրանկֆուրտի օպերային նվագախումբը, Շտուտգարդ ռադիո-սիմֆոնիկ նվագախումբը,  Staatsphilharmonie Rheinland-Pfalz-ը, Opera Monte-Carlo-ն, Ռուսաստանի ազգային ֆիլհարմոնիկ նվագախումբը, Siena Festival Orchestra-ն, Kärntner Sinfonie orchester-ը և այլն: 2013-2014թթ. Թոփչյանը հյուրախաղերով հանդես է եկել Հունգարիայի ազգային սիմֆոնիկ նվագախմբի հետ Վիեննայի հռչակավոր Musikverein համերգասրահում, Իսրայելի ազգային ռադիո-սիմֆոնիկ, Գյուլբենկյան սիմֆոնիկ, Պրահայի ռադիո-սիմֆոնիկ, Սեուլի ֆիլհարմոնիկ, Հռոմի սիմֆոնիկ, Լիտվայի ազգային սիմֆոնիկ, Սլովակիայի ռադիո-սիմֆոնիկ և Տոսկանայի նվագախմբերի հետ:</p>
<p class="p2">Էդուարդ Թոփչյանը եղել է մի շարք նշանակալից փառատոների գեղարվեստական ղեկավարը: 2007թ-ից թավջութակահար Ալեքսանդր Չաուշյանի հետ համատեղ նախաձեռնողը և գեղարվեստական ղեկավարն է Երևանյան միջազգային երաժշտական ամենամյա փառատոնի, որին հանդես են գալիս Հայաստանի և արտերկրի լավագույն կատարողական ուժերը: 2014թ-ին մեկնարկեց թվով 8-րդ փառատոնը:</p>
<p class="p2">Էդուարդ Թոփչյանի լայն երկացանկը ընդգրկում է բոլոր ժամանակաշրջանների` բարոկկոյից մինչև ժամանակակից սիմֆոնիկ, կամերային և օպերային գործեր: Էդուարդ Թոփչյանի ղեկավարությամբ ՀԱՖՆ-ը ներկայացրել է նաև հայ և օտարազգի կոմպոզիտորների գործերի պրեմիերաներ` գրված հատուկ նվագախմբի և նրա գեղարվեստական ղեկավարի համար:</p>
<p class="p2">2007թ-ին Էդուարդ Թոփչյանը արժանացել է ՀՀ արվեստի վաստակավոր գործչի կոչման, իսկ 2011-ին՝ ՀՀ Մշակույթի նախարարության Ոսկե մեդալի:</p>
<p class="p2">2013թ. աշնանը Էդուարդ Թոփչյանն արժանացել է «Աշխատանքային վաստակի» համար շքանշանին՝ Իտալիայի նախագահ Ջորջո Նապոլիտանոյի ստորագրությամբ:</p>
<p class="p2">Հենց Մաեստրո Թոփչյանի ղեկավարման շրջանում է Ֆիլհարմոնիկ նվագախումբը նշում հիմնադրման 90-ամյակը՝ արդեն ազգային նվագախմբի կարգավիճակ ստացած: </p>
<p class="p2">2015-2016թթ-ի ընթացքում Մաեստրո Թոփչյանի ղեկավարությամբ նախատեսված են ՀԱՖՆ-ի հյուրախաղային համերգները ԱՄՆ-ում, Ռուսաստանում, Լեհաստանում, Ֆրանսիայում, Գերմանիայում, Իսպանիայում, Ճապոնիայում, Չինաստանում եւ սկանդինավյան երկրներում:</p>
</body>
</html>
